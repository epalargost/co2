# co2

Αναλυτική περιγραφή ιδέας

"Η συγκέντρωση διοξειδίου του άνθρακα (CO2) στην ατμόσφαιρα είναι η υψηλότερη εδώ και 500.000 χρόνια." 
Ειδήσεις σαν αυτή, σου κόβουν την ανάσα. 

Τo φαινόμενο του θερμοκηπίου είναι μια φυσική διαδικασία. Χάρη σε αυτό η Γη μας διατηρείται αρκετά ζεστή (15ο C) ώστε να υπάρχει ζωή. Δίχως αυτό, η Γη θα ήταν παγωμένη,  η μέση θερμοκρασίας της θα ήταν περίπου -20ο C.

Η επιφάνεια της Γης θερμαίνεται από τον ήλιο. Καθώς θερμαίνεται, ανακλά θερμότητα πίσω προς την ατμόσφαιρα. Περίπου το 70% της ενέργειας του ήλιου ακτινοβολείται προς τα πίσω, στο διάστημα. Αλλά κάποιο ποσό της υπέρυθρης ακτινοβολίας παγιδεύεται από τα αέρια του θερμοκηπίου, που θερμαίνουν ακόμη περισσότερο την ατμόσφαιρα.

Αυτό έχει σαν αποτέλεσμα, η Γη να διατηρείται θερμή και να εμφανίζεται το φαινόμενο της ζωής. Αλλά η ανθρώπινη δραστηριότητα αυξάνει τα αέρια του θερμοκηπίου και έτσι διαταράσσεται η ισορροπία του συστήματος, προξενώντας την παγκόσμια άνοδο της θερμοκρασίας.

Το διοξείδιο του άνθρακα (CO2) είναι ένα από τα σημαντικότερα αέρια του θερμοκηπίου. 

Επειδή όμως είναι άχρωμο και άοσμο θα προσπαθήσουμε να το μετρήσουμε με τη βοήθεια αισθητήρων και μικροελεγκτών για να διαπιστώσουμε την αύξησή του από τις ανθρώπινες δραστηριότητες. 

Μήπως τελικά ο δάσκαλος που μας έλεγε να ανοίγουμε τα παράθυρα της τάξης στο διάλειμμα για να αεριστεί ο χώρος είχε δίκιο;  
